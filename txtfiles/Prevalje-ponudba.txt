

 
 
 
 
 
Predstavljata aplikacijo 
 
 
 
Občina Prevalje, 
Matic Tasič, župan 
 
 
 
PONUDBA  ZA APLIKACIJO ZA POTREBE PARTICIPATIVNEGA PRORAČUNA 
 
I  UVOD 
V zadnjih letih je med občani, politično javnostjo in mediji veliko govora o participativnosti 
pri občinskih proračunih. Vodstva občine se tega lotevajo na različne načine, veliko se jih 
zadovoljuje z odgovori, da to že imajo, ker imajo občani  preko krajevnih ali četrtnih 
skupnosti vpliv na sestavljanje proračuna oziroma da neki delež proračuna rezervirajo za 
to, da o njem soodločajo občani. Seveda je župan tisti, ki predlaga proračun in občinski 
svet tisti, ki ga sprejema, vendar je pred sprejemanjem in v času med dvema proračunoma 
pomembno mnenje in glas občanov oziroma volivcev.    
Le redke so slovenske občine, ki se na tem področju poslužujejo orodij, ki jih ponuja 
digitalizacija. Epidemija korone je pokazala nujnost drugačnega komuniciranja z občani 
in volivci in aplikacija za namizne računalnike in pametne telefone namenjena za potrebe 
participativnega proračuna to omogoča.  
 

II  OPIS APLKACIJE 
Spletna aplikacija za potrebe soodločanja občanov pri proračunu ima dva ključna stebra 
in pomena:  
Prvič: občina daje na verifikacijo svoje projekte, ki jih v prihodnjih leti načrtuje in o teh 
projektih seznanja občane, ki imajo možnost, da preko aplikacije o njih tudi glasujejo. 
Drugič: občani v aplikaciji sami predlagajo projekte in o njih prav tako lahko glasujejo. 
Aplikacija je enostavna za uporabnike, ljudem daje zadovoljstvo in občutek, da tudi v času, 
ko niso volitve, participirajo pri odločanju o tem, kaj se bo v očini dogajalo in kaj bo 
narejenega z denarjem občinskega proračuna. 
Aplikacijo je v rokah administratorja, ki ureja aplikacijo in ne dopusti prej objave, preden 
le-ta ni pregledana. Tako se izognemo napadom in sovražnemu govoru. 
V aplikaciji je lahko dodan tudi razdelek, kjer se spremljajo občinski projekti, ki so že v 
teku ali so bili izvedeni. Na spletni strani občine so raznotere informacije, razpisi, pozivi, 
novice iz življenja v občini, aplikacija pa je fokusirana samo na projekte, ki so v teku in ki 
jih občina načrtuje, ter na predloge občanov.  
 
III  POMEN IN PREDNOSTI 
S to aplikacijo verificiramo svoje zamisli, ki so ali bodo sprejeti na občinskem svetu in 
hkrati občanom ponujamo možnost za soodločanje s sodobnimi digitalnimi orodji. 
S  sodelovanjem  občanov  pri  predlogih  v  aplikaciji  lahko  pridobivamo  tudi za  širšo 
skupnost pomembne ideje in predloge, katerih župan ali občinski svet pri svojem delu niso 
zaznali ali so bili spregledani.  
Z aplikacijo zajamemo generacije, ki jih zbori krajanov in podobna srečanja ne zanimajo 
in tam niso prisotni, radi bi pa participirali pri odločanju, če bodo imeli ustrezno platformo, 
ki jim bo to omogočala že z nekaj kliki na pametnem telefonu.  
S takšno aplikacijo lahko nagovorimo širšo množico ljudi v občini, aplikacija je stalno na 
voljo, stik z občani za njihove pobude je tako vedno odprt.  
Seveda pa aplikacija ni nadomestilo za neposredni stik, je pa pomemben dodatek k temu, 
da se zazna mnenje v občini in je na raznih zborovanjih z občani komunikacija lažja, bolj 
je lahko občinska uprava pripravljena na to, kakšna je temperatura na terenu 
 
IV  VZPOSTAVITEV IN NASTAVITEV APLIKACIJE 
Aplikacija  lahko  gostuje  na  novi  domeni  in  strežniku,  neodvisni  od  ostalih  občinskih 
spletnih strani/aplikacij. Lahko pa deluje kot podstran občinske spletne strani/aplikacije. 

Mi poskrbimo za nakup in konfiguracijo domene, vzpostavitev strežnika in podatkovne 
baze ter za zagon aplikacije.  
Zagonske nastavitve aplikacije nastavimo po dogovoru z naročnikom. Naročnik si lahko 
izbira  vrednosti  parametrov,  ki  so  že  na  voljo,  lahko  doda  tudi  svoje.  Z  nadaljnjimi 
nastavitvami lahko upravljamo mi, lahko pa občina sama. 
Z naročnikom se dogovorimo o izgledu in postavitvi posameznih sekcij in komponent 
aplikacije. O imenu aplikacije se dogovorimo z naročnikom. 
 
V  UPRAVLJANJE IN DELOVANJE 
 
Aplikacija ima več možnih načinov interakcije z uporabniki. Koncept delovanja si izbere 
naročnik sam, predstavljamo pa dve izmed mnogih možnosti delovanja: 
 
1.Projekte predlagajo predstavniki 
 
Projekte lahko predlagajo samo predstavniki krajevnih skupnosti (vasi, mestnih četrti, ulic, 
...), ki prejmejo podatke za poseben uporabniški račun, ki predlaganje projektov dovoljuje. 
Vsi občani dobijo kodo, s katero imajo možnost glasovanja, ali pa lahko glasuje kdorkoli 
se registrira in prijavi v spletno aplikacijo z veljavnim elektronskim naslovom. 
 
2. Predlog preko preverjanja 
 
Projekte lahko predlagajo vsi uporabniki, ki je v aplikacijo registrira in prijavi z veljavnim 
elektronskim naslovom. Ko projekt predlaga, pa le-ta ne postane viden v aplikaciji, dokler 
ga administrator aplikacije (na občini) ne pregleda in preveri ustreznosti ter nato predlog 
potrdi/zavrne za glasovanje. 
 
 
 
IV  CENA NAJEMA 
 
Aplikacijo je možno pridobiti v treh različnih paketih. 

 
1. Osnovni paket: 200,00 EUR / mesec 
Za naročnika najamemo domeno, poskrbimo za strežnik in podatkovno bazo ter redno 
spremljamo delovanje vseh strežniških, podatkovnih in aplikativnih komponent. 
Naročnik pridobi dostop do aplikacije v obliki, kot je narejena. Prilagodi se občinski grb v 
aplikaciji in zemljevid, centriran na občino. Naročnik lahko izbira med dvema možnostima 
delovanja aplikacije (glej točko 5: UPRAVLJANJE IN DELOVANJE). 
Aplikacijo občina administrira sama. 
 
2. Razširjeni paket: 350,00 EUR / mesec 
Za naročnika najamemo domeno, poskrbimo za strežnik in podatkovno bazo ter redno 
spremljamo delovanje vseh strežniških, podatkovnih in aplikativnih komponent. 
Naročnik pridobi dostop do aplikacije v obliki, kot je narejena. Prilagodi se občinski grb v 
aplikaciji in zemljevid, centriran na občino. Naročnik lahko izbira med različnimi načini 
upravljanja in delovanja – lahko sam predlaga način delovanja, ki ga implementiramo v 
aplikacijo.  
Aplikacijo tudi administriramo. To pomeni, da za občino spremljamo predlagane projekte 
(v primeru predloga preko preverjanja), zbiramo in obdelujemo analitične podatke ter 
analizo aplikacije vsak mesec posredujemo naročniku. 
 
3. Unikatni paket: 450,00 EUR / mesec 
Za naročnika najamemo domeno, poskrbimo za strežnik in podatkovno bazo ter redno 
spremljamo delovanje vseh strežniških, podatkovnih in aplikativnih komponent. 
Naročnik lahko oblikuje aplikacijo povsem po lastnih željah in potrebah. Poleg izbora 
različnih načinov upravljanja in delovanja, lahko naročnik izbira tudi druge funkcionalnosti 
in samo vizualizacijo aplikacije. 
Aplikacijo tudi administriramo. To pomeni, da za občino spremljamo predlagane projekte 
(v primeru predloga preko preverjanja), zbiramo in obdelujemo analitične podatke ter 
analizo aplikacije vsak mesec posredujemo naročniku. 
 
 
 
 