



REPUBLIKA SLOVENIJA

MINISTRSTVO ZA OBRAMBO



Vojkova cesta 55, 1000 Ljubljana







KARIERA NA PODROČJU ENERGETSKE UČINKOVITOSTI IN ZELENEGA PREHODA OBRAMBNEGA SISTEMA





Na Ministrstvu za obrambo pospešeno razvijamo področje energetske učinkovitosti in zelenega prehoda obrambnega sistema. Za realizacijo ambicioznih načrtov iščemo motivirane sodelavce, ki imajo željo profesionalno napredovati in razvijati svoja znanja. Področje digitalizacije ter usposabljanja in promocije so v stalnem vzponu. Pomen uvajanja sodobnih IT rešitev s področja digitalnih dvojčkov, umetne inteligence, povezovanja baz in velikih podatkov postaja ključnega pomena za uspešno energetsko učinkovitost in zelenega prehoda obrambnega sistema.



Zaposliti želimo več strokovnjakov s področij: energetske učinkovitosti in zelenega prehoda, varnosti, naprednih komunikacijsko informacijskih tehnologij, elektronike in telekomunikacij.



Vsi, ki imate znanje in kompetence na področju energetske učinkovitosti in zelenega prehoda,  informacijskih tehnologij in promotorstvaa, ste vabljeni, da oddate prijavo.



Želimo si sodelovanja s kandidati, ki:

imajo pridobljeno izobrazbo smeri: računalništvo, informatika, elektrotehnika, fizika, matematika ali enakovrednimi znanji pridobljenimi ob delu ali zasebno,

so timsko naravnani, inovativni, prilagodljivi, zmožni razvojnega razmišljanja in pridobivanja novih znanj,

so pripravljeni sprejeti izzive novih tehnologij.



Kandidatom ponujamo varno zaposlitev s sklenitvijo delovnega razmerja za nedoločen čas, izredno razgibano delovno področje in možnost strokovnega ter osebnega razvoja. Svoja znanja bodo lahko nadgrajevali z izobraževanjem in usposabljanjem v Sloveniji in tujini. Imeli bodo možnost preverjati svoja znanja in sposobnosti v raziskovalno razvojnih in inovativnih iniciativah okviru NATA in EU.



Zaželeno je, da prijava vsebuje kratek življenjepis ter, da kandidat v njej poleg formalne izobrazbe navede tudi druga znanja in veščine, ki jih je pridobil.



Kandidate vabimo, da svoj interes za zaposlitev izrazijo z vložitvijo prijave v pisni obliki z označbo »poziv za zaposlitev na področju energetske učinkovitosti in zelenega prehoda v Direktoratu za logistiko, Sektorju za energetsko učinkovitost in zeleni prehod, Ministrstva za obrambo, št. 110-42/2023«, ki jo pošljejo na naslov: Ministrstvo za obrambo, Sekretariat generalnega sekretarja, Služba za kadrovske zadeve, Vojkova cesta 55, 1000 Ljubljana, najkasneje do 20.3.2023. Za pisno obliko prijave se šteje tudi elektronska oblika, poslana na elektronski naslov glavna.pisarna@mors.si, pri čemer veljavnost prijave ni pogojena z elektronskim podpisom.



Informacije o postopku izbire lahko dobite na telefonski številki (01) 471 2200 pri Tatjani Fireder Bučalič.



Opomba: Uporabljeni izrazi, zapisani v moški spolni slovnični obliki, so uporabljeni kot nevtralni za ženske in moške.



