

Petmedias, Jon Petek, s.p.

Celovška cesta 60,

2392 Mežica





P-22-2023

Datum: 24. 4. 2023









PREDMET PONUDBE:

Ponudba za izdelavo kratkih video oglasov











Opis ponudbe: 

Podjetje Petmedias, Jon Petek s.p., bo za naročnika izdelal serijo sedmih (7) 15-sekundnih animiranih oglasov na temo promocije Biblos in elektronskega bralnika knjig InkBook. 

Glavna tema serije oglasov bo promocija elektronskega bralnika in s tem Biblosa v poletnih mesecih, v času letnih dopustov, ko si večina ljudi vzame čas za oddih. Bralnik in s tem Biblos bo prikazan kot odlična in izredno praktična rešitev, saj lahko z njim v žepu nosimo praktično celo knjižnico. Predstavljen bo kot visoko kakovosten izdelek, z mnogimi tehničnimi zanimivostmi, ki je hkrati zelo enostaven za uporabo. 

Ciljna publika je zelo široka. Z oglaševanjem ciljamo na obstoječe bralce, ki še nimajo InkBooka oziroma se še niso spoznali z elektronskimi knjigami, ter nove bralce – tiste, ki ne berejo tiskanih knjig lahko z novim pristopom branja pritegnemo k branju. 



Glavna tema v seriji sedmih oglasov

Oglaševanje bi se v prvem oglasu vsebinsko navezovalo na začetek šolskih počitnic, začetek poletne sezone in letovanj. Nato se vsebina nadaljuje na način, da se promovira priročnost branje z elektronskim bralnikom v času poletnih mesecev (v naravi, na morju, v mestu, doma …)

Glavno temo bodo povezovali tudi grafični elementi in animacije, ki bodo s konsistentno barvno paleto, oblikovnimi značilnostmi in tipi animacij vzdrževali rdečo nit serije skozi vseh sedem oglasov.

Oglasi bodo opremljeni z unikatno zvočno podlago, ki se bo pojavljala v vseh sedmih oglasih. Po želji naročnika lahko v oglase poleg zvočne podlage vključimo tudi naracijo besedila.



Časovnica oglaševanja

Oglaševalska kampanja bi trajala od 24. junija do 1. septembra, in sicer:

Video – 24. junij

Video – 5. julij

Video – 15. julij

Video 25. julij

Video – 5. avgust

Video – 20. avgust

Video – 1. september



Cenovna opredelitev projekta



V ceno animiranega 15-sekundnega oglasa je zajeto:

Priprava vsebine

Priprava grafičnih elementov, slik, posnetkov, besedila, podlage

Animacije grafičnih elementov (slike, posnetki, besedila, podlage)

Glasbena podlaga

Spiker

Redna cena animiranega 15-sekundnega oglasa znaša 400,00 EUR. V želji po plodnem in dolgoročnem sodelovanju pa Beletrini ponujamo ugodnejšo ponudbo, in sicer 350,00 EUR na animiran oglas, na celoten znesek pa 10-odstotni popust.

Cena projekta: 350,00 EUR * 7 = 2.450,00 EUR – 10% = 2.205,00 EUR.

