

Številka:	

Datum:	17.2.2023	







POROČILO



Raziskava trga – »Podpora izvajanju in spremljanja projektov na Ministrstva za pravosodje«





Za pripravo EJN je bila dne 17.2.2023 zaključena raziskava trga za pridobitev informativne ocene za »Podpora izvajanju in spremljanja projektov na Ministrstva za pravosodje«. 



V okviru raziskave trga so se preverile razpoložljive funkcionalnosti različnih produktov (aplikacij), ki jih ponujajo posamezni ponudniki kot celovito storitev. Storitev, bo naročniku služila kod podpora izvajanju in spremljanju projektov.



Pri preverjanju funkcionalnosti smo izhajali iz potreb Ministrstva za pravosodje, ki bo omenjeno storitev uporabljal za projekte na področjih digitalizacije in investicij. V ta namen smo v pregled vključili orodja oz. aplikacije naslednjih ponudnikov: 

Pro-bit d.o.o.: https://pro-bit.si/ipodpora/ 

Intera d.o.o. – projektno vodenje : https://www.intrix.si/vodenje-projektov 

Protal d.o.o. – projektno vodenje : http://www.protal.si/index-2.html 

Nifty Technologies – projektno vodenje : Nifty: Project Management (niftypm.com) 

Arctur d.o.o. – projektno vodenje: Rešitve (4pm.si) 

Microsoft – projektno vodenje : https://www.microsoft.com/sl-si/microsoft-365/project/project-management-software 



Glede na dostopne informacije na posameznih spletnih straneh zgoraj navedenih ponudnikih, smo preverjali standardne funkcionalnosti, ki jih posamezne rešitve ponujajo, ter morebitno kasnejšo integracijo znotraj naših obstoječih sistemov. Osnovne funkcionalnosti posameznih rešitev morajo slediti potrebam izvajanja in spremljanja projektov iz digitalizacije in investicij na Ministrstvu za pravosodje med katerimi so:

pregledno planiranje projektov in nalog digitalizacija in investicije,

razporejanje nalog posameznim članom, 

določanje prioritet in kontrolnih točk,

opomnik in obveščanje (e-mail, sms) o pomembnih dogodkih, datumih,

sprotno spremljanje finančnih podatkov projektov,

prostor za odlaganje dokumentov,

varovanje podatkov na najvišjem nivoju,

fleksibilnost in kratek odziven čas pri nudenju pomoči,

fleksibilna analitika - priprava tabel, grafov in izpisov,

celovit vizualni pregled nad projekti za vodstvo,

mobilna aplikacija za Android in iOS.



Zraven funkcionalnosti smo preverjali tudi nudenje ustrezne tehnične in strokovne podpore pri vzpostavljanju in uporabi rešitev:



usposabljanje – delavnice za vse uporabnike naročnika (administratorja, vodjo projektov, …),

nenehna strokovna in vsebinska podpora tekom trajanja pogodbe,

navodila za pomoč – nemotena uporaba,

fleksibilnost in kratek odziven čas pri nudenju pomoči,

kratek čas od podpisa pogodbe do implementacije – max 30 dni, 



Za določitev ocenjene vrednosti se je izvedla elektronska raziskava trga. V raziskavo trga so bili vključeni zgoraj navedeni ponudniki, ki zagotavljajo podobno vrstne storitve, a določeni ponudniki se med seboj razlikujejo. Po opravljeni analizi, preučitvi demo rešitev ugotavljamo, da je za Ministrstvo za pravosodje najprimernejša rešitev na tržišču podjetja Intera d.o.o., ki omogoča prilagoditev delovnih tabel na zahtevo naročnika in nenehno strokovno in vsebinsko podporo naročniku.



Pri izvajanju in spremljanju projektov vezanih na digitalizacijo in investicije bo sodelovalo 45 javnih 

uslužbencev, zato je ocena, da Ministrstvo za pravosodje potrebuje minimalno 45 licenc za  nemoteno delovanje. 



Tabeli spodaj prikazuje strošek licenc na posameznega uporabnika / mesec:

 Št.

Ponudnik

Cena najema licence

uporabnik / mesec brez DDV

Cena skupaj v EUR brez DDV – 45 licenc / mesec

Cena skupaj v EUR z DDV – 

45 licenc / mesec

1.

Intera d.o.o.

22,00 €

990,00 €

1.207,80 €

2.

Protal d.o.o.

Ni podatka na spletu

/

/

3.

Niftx

74,36 €

3.346,20 €

4.082,36 €

4.

Microsoft

25,30 €

1.138,50 €

1.388,97 €



Na podlagi izračunanih licenčnih potreb in telefonskega poizvedovanja o strošku implementacije in usposabljanja zaposlenih ocenjujemo, da je ocenjena vrednost najema za 45 licenc, usposabljanje in implementacijo za dobo 24 mesecev 37.000 EUR brez DDV.







Pripravil:								Potrdil:

Marko Pukšič								Tim Kampl 

vodja SDUP







Priloga .xls datoteka – ocenjena vrednost



