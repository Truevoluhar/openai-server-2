GOV.SI





Številka: 	1100-57/2022/1

Datum: 	8. 11. 2022





Zadeva: 	Javna objava za strokovno-tehnično mesto v Stalnem predstavništvu RS pri EU v Bruslju 



Na podlagi prvega odstavka 25. člena Zakona o delovnih razmerjih (Uradni list RS, št. 21/13, 78/13 – popr., 47/15 – ZZSDT, 33/16 – PZ-F, 52/16, 15/17 – odl. US, 22/19 – ZPosS, 81/19, 203/20 – ZIUPOPDVE, 119/21 – ZČmIS-A, 202/21 – odl. US, 15/22 in 54/22 – ZUPŠ-1), tretjega odstavka 70. člena Zakona o javnih uslužbencih (Uradni list RS, št. 63/07 – uradno prečiščeno besedilo, 65/08, 69/08 – ZTFI-A, 69/08 – ZZavar-E, 40/12 – ZUJF, 158/20 – ZIntPK-C, 203/20 – ZIUPOPDVE. 202/21 – odl. US in 3/22 - ZDeb) ter v povezavi s 54. členom Zakona o zunanjih zadevah (Uradni list RS, št. 113/03 – uradno prečiščeno besedilo, 20/06 – ZNOMCMO, 76/08, 108/09, 80/10 – ZUTD, 31/15 in 30/18 – ZKZaš) Ministrstvo za zunanje zadeve, Prešernova cesta 25, Ljubljana objavlja



JAVNO OBJAVO za zasedbo prostega strokovno-tehničnega delovnega mesta:



SISTEMSKI ADMINISTRATOR VII/1 v Stalnem predstavništvu Republike Slovenije pri EU v Bruslju (šifra DM 7910) za določen čas do štirih let s polnim delovnim časom.



Izbrani kandidat bo po opravljenih pripravah na sedežu Ministrstva za zunanje zadeve (v nadaljevanju besedila: MZZ) delo opravljal v Stalnem predstavništvu Republike Slovenije pri EU v Bruslju (v nadaljevanju besedila: SPBR).



Kandidati, ki se bodo prijavili na prosto delovno mesto, morajo izpolnjevati naslednje pogoje: 

najmanj visokošolsko strokovno izobraževanje (prejšnje)/visokošolska strokovna izobrazba (prejšnja) ali visokošolsko strokovno izobraževanje (prva bolonjska stopnja) /visokošolska strokovna izobrazba (prva bolonjska stopnja), visokošolsko univerzitetno izobraževanje (prva bolonjska stopnja)/ visokošolska univerzitetna izobrazba (prva bolonjska stopnja);

najmanj 8 mesecev delovnih izkušenj;

znanje uradnega jezika;

znanje angleškega jezika na osnovni ravni; 

nacionalno dovoljenje za dostop do tajnih podatkov stopnje "TAJNO", dovoljenje za dostop do tajnih podatkov EU stopnje "TAJNO" ter dovoljenje za dostop do tajnih podatkov NATO stopnje "TAJNO", ki ga lahko pridobijo najkasneje do premestitve na strokovno tehnično delovno mesto;

ne smejo biti pravnomočno obsojeni zaradi naklepnega kaznivega dejanja, ki se preganja po uradni dolžnosti, in ne smejo biti obsojeni na nepogojno kazen zapora v trajanju več kot šest mesecev;

zoper njih ne sme biti vložena pravnomočna obtožnica zaradi naklepnega kaznivega dejanja, ki se preganja po uradni dolžnosti;

da kandidatu ni prenehalo delovno razmerje v državnem organu iz krivdnih razlogov na njegovi strani.



Kot delovne izkušnje se šteje delovna doba na delovnem mestu, za katerega se zahteva ista stopnja izobrazbe in čas pripravništva v isti stopnji izobrazbe, ne glede na to, ali je bilo delovno razmerje sklenjeno oziroma pripravništvo opravljeno pri istem ali drugem delodajalcu. Kot delovne izkušnje se upošteva tudi drugo delo na enaki stopnji zahtevnosti, kot je delovno mesto, za katero oseba kandidira, pri čemer se upošteva čas opravljanja takega dela in stopnje izobrazbe. Delovne izkušnje se dokazujejo z verodostojnimi listinami, iz katerih sta razvidna čas opravljanja dela in stopnja izobrazbe.



Pri izbranem kandidatu se bo preverjalo, ali ima izdano veljavno dovoljenje za dostop do tajnih podatkov (nacionalno, EU, NATO) stopnje "TAJNO" sicer ga bo moral pridobiti do dneva nastopa dela.



Pogoji za opravljanje dela v SPBR so tudi:

opravljen test osebnostne primernosti (se opravi v MZZ pred nastopom priprav);

opravljene priprave v MZZ (pri prvi razporeditvi v tujino predvidoma 20 delovnih dni);

uspešno opravljen jezikovni preizkus, ki se opravlja v prevajalski službi MZZ in se lahko opravlja največ dvakrat;

zdravstveni pregled.



Opis delovnih nalog: 

zagotavljanje delovanja strežnikov, omrežij, operacijskih sistemov in na njih aplikacij, komunikacijskih sistemov ter drugih orodij;

zagotavljanje delovanja operacijskih sistemov in aplikacij, komunikacijskih sistemov in drugih orodij v stalnih predstavništvih pri EU in NATO ter veleposlaništvu v Bruslju in drugih bližjih predstavništvih; 

opravljanje drugih nalog podobne stopnje zahtevnosti;

nadomeščanje uslužbencev v predstavništvu;

opravljanje nalog uporabnika kriptografskega materiala za MBR ter VBR.



Želena so tudi naslednja znanja in sposobnosti:

znanje dela z računalnikom,

komunikacijske veščine in

sposobnost organiziranja.



Prijava na prosto delovno mesto mora vsebovati:

izpolnjen obrazec »vloga za zaposlitev«;

izjavo o izpolnjevanju pogoja glede zahtevane stopnje izobrazbe, iz katere mora biti razvidna stopnja in smer izobrazbe ter leto in ustanova, na kateri je izobrazba pridobljena;

izjavo kandidata o vseh dosedanjih zaposlitvah, v kateri kandidat navede datum sklenitve in datum prekinitve delovnega razmerja pri posameznem delodajalcu, ter kratko opiše delo, ki ga je opravljal;

izjavo kandidata, da:

- ni bil pravnomočno obsojen zaradi naklepnega kaznivega dejanja, ki se preganja po uradni dolžnosti in da ni bil obsojen na nepogojno kazen zapora v trajanju več kot šest mesecev;

- zoper njega ni bila vložena pravnomočna obtožnica zaradi naklepnega kaznivega dejanja, ki se preganja po uradni dolžnosti;

potrdilo o zahtevanem znanju tujih jezikov na ustrezni stopnji;

soglasje kandidata, da za namen tega izbirnega postopka dovoljuje Ministrstvu za zunanje zadeve pridobitev podatkov iz 4. točke iz evidenc;

izjavo kandidata, da soglaša s tem, da se bo zanj v skladu z Zakonom o tajnih podatkih (Uradni list RS, št. 50/06-uradno prečiščeno besedilo in 9/10) opravilo varnostno preverjanje za izdajo dovoljenja za dostop do tajnih podatkov (nacionalno, EU, NATO) stopnje "TAJNO". V primeru, da kandidat z vpogledom v uradne evidence ne soglaša, mora predložiti ustrezna dokazila sam;

življenjepis, v katerem kandidat poleg formalne izobrazbe navede tudi druga znanja in veščine, ki jih je že pridobil, ter delovne izkušnje s področja nalog razpisanega delovnega mesta;

pisno soglasje kandidata, da Ministrstvu za zunanje zadeve dovoljuje, da pridobljene podatke, ki jih kandidat navede v prijavi, obdeluje za namen izvedbe javne objave.



Ministrstvo za zunanje zadeve bo z izbranim kandidatom sklenilo delovno razmerje za določen do štirih let in sicer s polnim delovnim časom in dvomesečnim poskusnim delom. Poskusno delo se lahko podaljša v primeru začasne odsotnosti z dela.



Izbrani kandidat bo vsaj en del poskusnega dela opravljal v prostorih Ministrstva za zunanje zadeve Prešernova cesta 25, 1000 Ljubljana, nato pa bo delo opravljal v prostorih Stalnega predstavništva Republike Slovenije pri EU v Bruslju, Boulevard du Regent 45-46, 1000 Bruselj, Belgija in v drugih uradnih prostorih, kjer predstavništvo opravlja svoje naloge.



Kandidati vložijo prijavo v pisni obliki, ki jo pošljejo v zaprti ovojnici z označbo: »za javno objavo  Sistemski administrator VII/1 v SPBR, šifra DM 7910« na naslov: Ministrstvo za zunanje zadeve, Kadrovska služba, Prešernova cesta 25, Ljubljana, ali na elektronski naslov: kadrovska.mzz@gov.si, pri čemer veljavnost prijave ni pogojena z elektronskim podpisom, in sicer v roku 8 dni po objavi na spletni strani GOV.SI in Zavoda Republike Slovenije za zaposlovanje. 



Kandidati bodo o izbiri pisno obveščeni.



Dodatne informacije o izvedbi javne objave daje Andreja Košenina, telefon: 01 478 6623, vsak delavnik od 10:00 do 11:00 ure.



V besedilu objave uporabljeni izrazi, zapisani v moški spolni slovnični obliki, so uporabljeni kot nevtralni za moške in ženske.









                                                   mag. Renata CVELBAR-BEK 

                                                     v. d. GENERALNE SEKRETARKE



